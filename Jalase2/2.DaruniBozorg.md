# کولیک اسب Horse colic
<ins>**کولیک:**</ins> یعنی درد شکم که معمولا عامل درد مربوط به دستگاه گوارش است. علل اصلی این درد شکم در اسب عبارتند از:
- اتساع یکی از ارگان های داخل محوطه شکم
- کشیده شدن مزانتر
- ایسکمی: مثل thromboembolic colic
- فلجی روده (ileus) یا کاهش حرکات روده
- **False colic**: دل درد هایی که منشأشان دستکاه گوارش نیست. مثلا: رابدومیلوز، حاملگی، بیماری های کبد و کلیه، سنگ های ادراری و ...

**ileus:** فلجی و استاز گوارشی- بی حرکتی روده ها (Wikipedia: impairment of intestinal peristalsis)

میزان بروز کولیک 10-36٪ گزارش شده که:
- 80٪ ملایم اند و ممکن است به تشخیص قطعی نرسد.
- 10٪ انباشتگی، نفخ و آنتریت
- 1-2٪ حالات احتناقی(strangulation) که بایستی جراحی شوند.

#### عوامل خطرساز و مستعد کننده به کولیک:
- عوامل مربوط به جیره
   - تغییر جیره
   - جیره بی کیفیت
   - عدم بالانس جیره: علوفه خشبی زیاد یا بالعکس، کنسانتره زیاد
- آبسه های شکمی
- عفونت ها، انگل ها و زخم ها
- مشکلات دندانی
- آبستنی
- حمل و نقل
- عدم درمان ضد انگلی مناسب
- تجویز بیش از اندازه داروهای NSAID: باعث زخم معده می شود.
- تغییر در حرکات دستگاه گوارش توسط برخی داروها
- بیماری های سایر اندام ها در دستگاه های غیر گوارشی

> اولین  قدم در برخورد با اسب دچار کولیک history taking است:
> - میزان شدت درد
> - زمان آخرین مدفوع و کیفیت آن مدفوع
> - سن، جنسیت، نژاد: برخی عوامل مسبب کولیک در سنین، جنسیت یا نژاد خاص بیشتر است.
> - آیا رفتار خاصی داشته؟
> - بیماری قبلی داشته؟
> - برگشت مواد غذایی از بینی دارد؟
> - تمرین شدید داشته؟
> - جفت گیری، زایمان داشته یا آیا حامله است؟
> - کولیک عود می کند؟
> - **تغییرات جیره**: مثلا خوردن کاه و کلش زیاد در کره اسب های تازه از سیر گرفته شده، احتمال بروز کولیک را بیشتر می کند. یا آیا مثلا قرص یا خمیر ضد انگل خورده؟



### علائم
##### علائم خاص


![ColicPainSignChart.png](./ColicPainSignChart.png)



**نکته: اسبی که بیش از ۲۴ ساعت دفع مدفوع نداشته باشد، هر چه سریع تر باید مورد معاینه قرار بگیرد.**

##### سایر علائم نشان دهنده ی امکان کولیک
- بی اشتهایی
- تعریق
- اسهال
- رفتار های غیر عادی

بر حسب عامل و میزان درد، شدت بروز علائم بالینی هم متفاوت است. مثلا در درد خفیف، ممکن است حیوان فقط دست به زمین بکوبد و کم خوراکی کند. اما در درد های شدید ممکن است اجازه نزدیک شدن کسی را هم ندهد.

## تقسیم بندی کولیک ها
### بر اساس زمان شروع علائم
- Acute حاد: کمتر از 24-36 ساعت از شروعشان می گذرد.
- Chronic مزمن: بیش از 36 ساعت از شروعشان می گذرد.
- Recurrent راجعه: اپیزود های مختلفی را در 2-3 روزنشان می دهد، بهتر می شود و دوباره علائم بر می گردند.

### بر اساس نوع عارضه
- #### Obstructive & non-Strangulating: انسدادی غیر اختناقی

  این نوع عوارض باعث انسداد مجرای گوارشی (G.I tract) شده و از حرکت Aboral (دور شونده از دهان) مواد جلوگیری می کند ولی باعث اختلال در خونرسانی به مجرای گوارشی نمی شوند. مثل انباشتگی کولون Impaction of large colon

  البته در مراحل بعدی بیماری، این انسداد ها باعث اتساع شده و همین اتساع ها باعث کاهش خونرسانی به مجرای گوارشی شده لذا باعث ایجاد اختناق می شود.

- #### Obstructive & Strangulating: انسدادی اختناقی

  این نوع عوارض باعث انسداد های اختناقی می شود: یعنی علاوه بر اختلال در حرکت Aboral ترشحات و مواد غذایی، خونرسانی به مجرای گوارشی هم مختل می شود. مثل پیچ خوردگی روده باریک Small intestine volvulus

  نکته ای که در این موضوع بایستی لحاظ شود، این است که در اختناق ها، عامل اختلال در خونرسانی به مجرای گوارشی، مکانیکی است: یعنی فشردگی عروق(شریان یا ورید)، در اثر یک <ins>فشار مکانیکی</ins> است نه عواملی مثل آمبولی و ...

- #### non-Strangulating Infarctive:

  این نوع عوارض در اثر انفارکتوس ها می باشد که باعث کاهش خونرسانی غیر اختناقی می شود: یعنی عامل کاهش خونرسانی یک <ins>فشار مکانیکی نیست!</ins> مثل thromboembolic colic

- #### Inflammatory: التهابی

  عوارض التهابی کولیک مثل: Peritonitis, Enteritis, Colitis,...
